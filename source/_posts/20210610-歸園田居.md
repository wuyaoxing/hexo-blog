---
title: 歸園田居
date: 2021-06-10 21:55:54
categories:
    - 随笔
---

少無適俗韻，性本愛丘山。
誤入塵網中，一去三十年。
羈鳥戀舊林，池魚思故淵。
開荒南野際，守拙歸園田。
方宅十餘畝，草屋八九間。
榆柳蔭後簷，桃李羅堂前。
曖曖遠人村，依依墟裡煙。
狗吠深巷中，雞鳴桑樹顛。
戶庭無塵雜，虛室有餘閒。
久在樊籠裡，復得返自然。


「歸園田居」不僅僅是返回自然，
更是重新體會人與人之間的情誼。
陶詩之所以動人，即在此處，心向往之。
